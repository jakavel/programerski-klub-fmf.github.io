---
title: "Domača stran"
date: 2022-10-27T15:19:38+02:00
draft: false
---

# Programerski klub FMF

## Vizija

Programiranje je osamljena dejavnost. A ni treba, da je temu tako. V Programerskem klubu se srečujemo, da navezujemo stike s programerji vrstniki; za imenjavo izkušenj; da se skupaj norčujemo iz zanič napisane kode; da z ostalimi delimo, kako smo po treh dneh truda naposle našli manjkajoče podpičje, zaradi katerega celoten projekt ni delal...

Hkrati želimo delati na resnih projektih in tako pridobiti resnične izkušnje z delov v industriji. V varnem okolju in ob podpori bolj izkušenih članov. Želimo, da bo programerski klub čez nekaj let veljal za znak kredibilnosti, da bo sodelovanje v njem lovorika za vsak življenjepis. 

## Srečanja

Člani Programerskega kluba se srečujemo vsak **četrtek** ob **15.** uri v učilnici **P.01** na Jadranski 21. Zapiski s rečanja so na voljo na tej spletni strani, v podzavihku **Srečanja**.

## Discord strežnika

V dejavnost Programerskega kluba se lahko najhitreje vključiš prek našega [*Discord*](https://discord.gg/HhZKQBVUea) strežnika. V nejm si z odzivom na na objavo v kanalu **#projekti** določiš vlogo, ki ti dodeli dostop do podkanalov različnih delovnih skupin. Obstaja tudi vloga Opazovalca, ki ti hkrati odpre kanale vseh projektov.

## Odprti projekti

V zavihku **Projekti** so opisani vsi projekti, na katerih Programerski klub trenutno dela. Priložene so tudi povezave do repozitorijev s kodo in kontakti oseb za stik. Če želite pričeti z delom na projektu, sledite povezavi do *GitHub* repozitorija in si oglejte odprte *issue*-je. Priporočamo tudi, da na *Discord* kanalu projekta obvestite druge vdeležene o svojih namerah - da se izognemo podvajanju, za ekipno delo, ali za dodatne informacije.

## Ideje za nove projekte

Zavihek **Ideje** hrani seznam idej za mogoče projekte, njihov kratek opis in predlagatelja. Temu pišite v primeru, če vas ideja zanima. Če dovolj članov izrazi zanimanje za ta projekt (vsaj tri za velike projekte; za manjše je že en dovolj), sporočite to organizatorjem kluba, da za vas ustvarijo kanal na *Discordu* in premaknejo projekt iz **Ideje** v **Projekti**.

## Računalniške delavnice

Programerski klub bo v prihodnosti prevzel organizacijo Računalniških delavnic na *FMF*. Več o tem lahko izveste na [spletni učilnici](https://ucilnica.fmf.uni-lj.si/course/view.php?id=290).
