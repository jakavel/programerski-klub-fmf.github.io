---
title: "Vizija"
date: 2023-03-28T17:27:26+02:00
draft: false
---

Programiranje je osamljena dejavnost. A ni treba, da je temu tako. V Programerskem klubu se srečujemo, da navezujemo stike s programerji vrstniki; za izmenjavo izkušenj; da se skupaj norčujemo iz zanič napisane kode; da z ostalimi delimo, kako smo po treh dneh truda naposle našli manjkajoče podpičje, zaradi katerega celoten projekt ni delal...

Hkrati želimo delati na resnih projektih in tako pridobiti resnične izkušnje z delov v industriji. V varnem okolju in ob podpori bolj izkušenih članov. Želimo, da bo programerski klub čez nekaj let veljal za znak kredibilnosti, da bo sodelovanje v njem lovorika za vsak življenjepis. 

